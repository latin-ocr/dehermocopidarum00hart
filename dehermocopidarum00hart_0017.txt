9

suasores censet, qui quovis modo Alcibiadem perdere sibi

propositum haberent. Et quis quaeso serio putare potest,
v populum Atheniensem, nullo dolo malo ab Alcibiadis adver-
sariis adhibito, eam legem iussisse? Quid? Consternati erant
omnes, trepidabat tota civitas, nou ob mysteria profanata,
neque ob aliud quoddam nefas admissum, sed ob Hermas
plerosque omnes una nocte mutilatos. Populine est in tali
re quaestionem decernere de aliis impiis facinoribus? vel eius,
qui in contione ea dicit, quae sibi maxime e republica vi-
deantur, talem quaestionem suadere? Hercle qui hic non odo·
ratur fallacias tectasque insidias, ne ille animo nimium can·
dido est!

Sed video me iam sensim ad Thucydidem defendendum
esse delapsum, quum mihi non nisi eum interpretari propo-
suissem. Videamus ergo, an ex Thucydide investigare pos-
simus, quales illi Alcibiadis adversarii nobis fingendi sint,
qui dolo malo effecerunt, ut decretum illud fieret. Populares
homines non fuisse, iam ex eo apparet, quod si ita putaret,
non minus libere professus esset, quam paulo post apertas τῶν
δημαγωγῶν xxi ῥητόρων inimicitias describit. Quid quod non
solum non dicit, sed ut antea docuimus, uno verbo ὐπολκμ-
βαίνοντες palam negat?

Si ergo populus Atheniensis neque sponte sua neque suasu
eorum, qui putarent sic optime deos placari posse, legem
illam περὶ τῶν ἄλλων ἀσεβημάτων iussit, sed deceptus ab
Alcibiadis inimicis, inimicos autem illos demonstravimus nou
fuisse partium popularium, quid restat quam ut legis illius
patronos et suasores optimates fuisse statuendum sit? Atque
id non solum mathematica quodammodo ratione — quam in
rebus historicis uon valere satis scio — sed aliis quoque
argumentis probari potest.

