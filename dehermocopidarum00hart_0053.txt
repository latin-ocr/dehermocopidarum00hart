39

non sunt verba, quae Graece leguntur, tam absurda quam
Latine ea sccit Nuberus. Nou enim dicit orator, maiores
natu recordari Pisistrati tyrannidem, scd se in eius temporis
historia narranda non posse decipere maiores natu. Scilicet
illi, etiamsi non interfuissent, tamen multo melius quam
iuniores res tunc gestas scire poterant, utpote qui patres suos
vel avos de iis narrantes audivissent.

Quod attinet. ad artem oratoriam, sunt quae Nubere indi·
gnissima videantur oratore. Ita quae ᾧ 24· leguntur de cor-
pore et animo, insani cuiusdam deliramentis similiora quam
argumentis esse dicit. De loci absurditate non agam, sed hoc
dico, discipulum illum Isocratis haud dubie magistro suo ad-
modum fuisse probatum, siquidem eius opuscula non in um-
bra scholae delituerunt sed in lucem prodierunt. Non ergo
Isocrati visum esse in his quidquam inesse '‘deliramenti
simile‚” neque doctis grammaticis, qui illum personatum An-
docidem, nil fraudis suspicantes, in canonem τῶν δέκκ ῥητό-
ρων receperunt. Profecto egregie ille adolescens oratoris in
soro Attico partes sustinere sciebat! Neque quidquam attinet,
utrum nostrae aetatis hominibus arguta illa ratiocinatio absurda
videatur necne, lioc enim constat, qui orationem scripsit,
admodum sibi in isto flosculo addendo placuisse, neque du-
bitasse, quin eo lectores vel auditores haud leviter moturus
esset. Atqui, si ita iudicare potuit discipulus Isocrati pro-
batissimus‚ qui vel doctis grammaticis imposuerit, quid
obstat, quominus et Andocidi ita visum esse censeamus,
homini in foro parum versato, oratori parum exercitato,
quippe qui per totam vitam ter tantum vel quater, idque
necessitate coactus, causam oraverit?

Magnum praeterea numerum locorum colligit Naberus qui-
bus ostendat, auctorem orationis Grammaticae graecae fuisse

