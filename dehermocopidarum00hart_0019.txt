11

oiarit iis, qui sibi narrassent, vel, si a servis audisset, ab
eorum dominis postulaverit, ut servos illos ad quaestionem
exhiberent. An illud omisisset Thucydides? Certe illi demagogi,
qui semel Alcibiade nominato, omnes vires intenderunt, ut po·
pulum in eum incitarent, si ipsi eius impietatem novissent, non
aliorum indicia expectassent, sed statim vociferati essent, non
ὑπολαμβάνοντες, sed ab initio illum deorum irrisorem, illum
patriae proditorem, illum, ni ipsi populo providerent, regem et
tyrannum futurum omni laterum intentione demonstrassent. Sed
mitto haec omnia. Unum rogo. Si qua est suspicio, etiam* levis-
sima, in aliquo iudicio fuisse quasdam optimatium partes, nonne
multo plus illi suspicioni tribuas, postquam cognoveris indicia
prima a pedissequis esse prosecta? Praesertim quum illi indices
ea ipsa indicaverint, quorum causa paulo ante lex de indiciis
lata et perlata erat. Nam immissos illos inquilinos et pedisse—
quos, et pretio corruptos fuisse quis neget? Cleones autem
et Hyperboli non solent suos sibi pedissequos habere. Lau-
tioribus tantum hominibus isti praesto sunt, et, quod ab illis
imperatur, quamvis sit nequam exsequuntur.

Lex ergo περὶ τῶν ἄλλων ἀσεβημάτων nihil spectabat prae-
ter Alcibiadis perniciem: qui tulerunt, eosdem effecisse, ut
prima Alcibiadis mentio fieret, res ipsa clamat; impietatem
eius praeter iuvenes, summo loco natos, vix quisquam accu-
rate novisse poterat. Prima de eo indicia fiunt per inquilinos
et eos servm, quorum opera nonnisi homines nobiles utuntur,
quum ex civibus nemo eius mentionem faciat. Quis, hisce
ita propositis, non sentiat, primo tempore populum Athe-
niensem de Alcibiade ne cogitasse quidem, sed optimates
quosdam et legem illam perniciosam suasisse, et primos indi-
ces produxisse; erant enim inter illos qui εὐνούστατοι τῷ δήμῳ

ἐδόκουν εἶναι.

