45

iudicum misericordiam provocat. Verum ab ea animi demis-
sione quam remota est oratio dc mysteriis. Restitutus enim
post trigintavirorum dominationem, quum iam tres annos secu-
rus in urbe vixisset, tandem ab inimicis ἐνδείξει illa peli-
tur. Habet quae illi respondeat atque opponat, et quod
maximum est, iam sedecim anni post Hermarum flagitium
erant elapsi, et ardor civium sedatus erat. Cum fiducia igitur
et capite erecto se criminibus ab inimicis in se congestis pur·
gat. Quid mirum igitur, in ea oratione audere eum id fingere
et mentiri, quod sedecim annis ante ausus non erat, si iam
est illud mendacium; nam fieri potest ut, quum misericordia
civium se restitutum iri speraret, non censeret e sua re esse
quidquam de sua confessione demere.

Video multos in eo haerere quod, quum Plutarchus per-
spicue exponat, quomodo Dioclides sit convictus mendacii,
nempe eo, quod quum esset νουμηνία, se Hermocopidas ad
lunae lumen agnovisse dixisset, de eo nihil habeat Andocides.
Itaque totum illud in dubium vocat Grotius, negatque eo
tempore interlunium fuisse. Contra Naberus, Plutarcho quum
fidem habeat, eo quoque argumento utitur, quo Andocidem
redarguat. Equidem cum neutro facere possum. Non enim
video, tantum inter oratorem et historicum interesse. Per-
multum enim abest, ut de ea re taceat orator, quod contra
est, quum bis ponat illud πανσέληνον et πρὸς τὴν σελήνην,
et paulo unte auditores valde admoneat ut animum attendant,
eo satis ostendit sibi eam rem haud parvi momenti videri.

Quae inesset in Dioclidis indicio contradictio, auditores
fugere non poterat, utpote qui probe nossent, quo tempore
solvendae essent αἱ ἀπσφοραί. Non ergo Andocidi opus erat
narrare, post suam denunciationem eo quoque argumento

